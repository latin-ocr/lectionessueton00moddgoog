27'

verbis inesse debeat iam indicavi, verum nihil habeo quo

locum vel paulum sanare possim, atque ut aiunt ἀσυμβόλῳ

mihi hinc decedendum est.

CAP. 52. In parenthesi liceat monere praestare,
quod iam Oudendorpius ex Mediceis tribus Cuiac. Copes
protraxit, ex quis, cum in reliquis exaratum sit ex quibus,
quocum etiarn Memmianus consentit, dummodo litteras
recte coniungens legas ex queis, non autem exque iis
cs. Aug. 36 inquis. Neue² F. ΙΙ 232, 234.

CAP. 55. Nemini libertas aut contumacia fraudi fuit,
ut ait Suetonius Itaque Augustus maledicos libellos
omnino non expavit, sed magna cura studebat probare
ea quae sibi ingererentur falsa esse; ne nomina quidem
auctorum comperire conatus est, sed hoc solum cavit
ne quis sub alieno nomine bonam famam alicuius ma-
cularet. At hercle haec omnia maxime inter se pug-
nant. Qui libellos de se sparsos curiose refutat, metuit
ne inde sibi infamia oriatur; qui autem eos non expa-
vescit, non moratur nec ignominias quas libelli continent
eluere conatur.

Aut igitur rationem habet eorum libellorum atque
irritos reddere studet, ubi par est eum etiarn auctores
requisivisse, aut iis omnino non sollicitatur ¹) ac ne requi-
sitis quidem auctoribus plane neglegit, nedum contradicat
opprobriis sibi inustis Cum autem hoc, non illud de

Augusto tradatur, inde sequitur ut pro et magna cura

1) Cf. similem locum cp. 71 „aleae rumorem nullo modo expavit.¹¹

 

